<!DOCTYPE html>
<html lang="nl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Pitch Please - iTalent Portfolio</title>
    <link rel="stylesheet" href="../css/styles.css">
</head>
<body>
    <header>
        <nav>
            <a href="../index.html">Home</a>
            <a href="seminars.html">Seminars</a>
            <a href="personal-development.html">Persoonlijke Ontwikkeling</a>
            <a href="international.html">Internationalisering</a>
            <a href="innovatieroutes.html">Innovatieroutes</a>
            <a href="extras.html" class="active">Extra's</a>
            <a href="Reflectie.html">Reflectie</a>
        </nav>
    </header>
    <main>
        <article class="about-section">
            <h1>Pitch Please Hackathon</h1>
            <p>Het was een leuke en intense hackathon van een dag bestaande uit twee delen waarbij teams eerst elkaar leerden kennen door teambuilding en vervolgens oplossingen bedachten voor maatschappelijke uitdagingen en deze pitchten voor een professionele jury. Het doel was dus een nieuw team te leren kennen en te brainstormen en leren werken onder tijdsdruk in een team. Nog een doel was oplossingen bedenken voor maatschappelijke problemen, en natuurlijk netwerken met het team en coaches van Cegeka. Zelf wou ik beter worden in presentaties geven, vooral onder tijdsdruk en groepsdruk, en het ontwikkelen van nieuwe ideeën binnen in een korte tijd. Ook samenwerken met onbekende teamleden en omgaan met ieder zijn sterktes en zwaktes was een doel. Ik zat in een groep van zes personen waarbij iedereen samenwerkte aan hetzelfde probleem.</p>
            <p>            <div class="activity-image">
                <img src="../images/corda.jpg" alt="corda" loading="lazy">
            </div>De Pitch Please Hackathon powered by Cegeka op vrijdag 1 december 2023, was te doen op de Corda Campus in Hasselt.
                Deze hackathon van een dag werd door de studenten, juryleden en coaches samen een intensieve dag. Ik noem het intensief omdat we slechts acht uur de tijd hadden om in teams een oplossing voor een maatschappelijk probleem te bedenken, dat ook nog eens innovatief, haalbaar en schaalbaar moest zijn, en daarbovenop een economische impact en sociale impact moest hebben. De dag bestond uit drie delen: teambuilding, brainstormen en pitchen. Dit werd allemaal begeleid met de hulp van ervaren coaches uit het werkveld. Nadat we in groepjes verdeeld waren, startte de dag met teambuilding op een luchtige manier. Elk team kreeg spaghetti en marshmallows en de opdracht om hiermee de hoogste toren te bouwen. Deze oefening was bedoeld om het team te testen en om elkaar op een speelse manier te leren kennen. Na een aantal mislukkingen omdat de toren omviel, begon het toch te lukken, en beseften we dat goede communicatie en taakverdeling zeer belangrijk waren, zelfs bij een eenvoudige opdracht. Na deze intense taak kregen we gelukkig wat pauze. We kregen allemaal pizza’s die we dan samen met ons team konden eten en kregen hier ook iets bij om te drinken. Na dit lekkere avondmaal mochten we kiezen uit drie uitdagingen: hoe kies je het beste ziekenhuis voor jouw oma, hoe de verkeersproblematiek aanpakken op de Universitaire Campus Diepenbeek en Generatie Z aan zet: wat verwachten jullie van je (eerste) job en werkgever. Mijn team koos voor Challenge 2. De campus kampt al jaren met parkeerdrukte en onveilige verkeerssituaties, en werd hierdoor een onaangenamere omgeving. De opdracht was om een oplossing te bedenken om dit op een duurzame manier te verbeteren. 
                <div class="activity-image">
                    <img src="../images/PP.jpg" alt="pitchplease" loading="lazy">
                </div>Tijdens het brainstormen verzonnen we meerdere dingen. Zoals een parkeergebouw, openbaar vervoer en shuttlebussen. Uiteindelijk beslisten we om voor het parkeergebouw te kiezen, gemengd met de shuttlebussen. Tijdens het uitwerken en verzinnen van deze oplossing werden we begeleid door coaches. Ze haalden veel goede punten aan: wie zou dit financieren? Hoe groot is de impact? Is er wel plaats voor.... Dankzij deze begeleiding konden we ons idee bijwerken zodat we iets realistisch en haalbaar hadden. Toen de tijd van het brainstormen over was bereidden we onze pitch goed voor. In drie minuten legden we, met behulp van een presentatie, de situatie uit. Ook toonden we onze oplossing en toonden we de voordelen. De jury bestond uit professionals uit verschillende sectoren. Ze beoordeelden ons op de presentatie, innovatie, haalbaarheid, schaalbaarheid en impact. We kregen positieve feedback maar haalden spijtig genoeg de top drie niet. De andere presentaties waren ook allemaal top en het was fijn om alle verschillende perspectieven van alle groepen te zien en hoe verschillend deze kunnen zijn. Na de prijsuitreiking van honderden euro’s in hasseltbonnen sloten we de avond af met nog wat netwerken. De Pitch Please Hackathon was een unieke ervaring waarin probleemoplossend denken, samenwerken en goed presenteren samenkwamen onder een felle tijdsdruk. Het was een zeer toffe en aangename avond, en ook interessant voor andere studenten die ondernemender willen denken en hun ideeën willen leren verkopen.
               </p>
            <p>Kort samengevat heb ik tijdens de Pitch Please Hackathon in teamverband gewerkt aan het aanpakken van de verkeersproblematiek op de Universitaire Campus in Diepenbeek. We begonnen de dag met een teambuildingopdracht om de samenwerking te verbeteren en het team te leren kennen. Daarna brainstormden we over mogelijke oplossingen en werkten we uiteindelijk een voorstel uit waarbij een parkeergebouw gecombineerd werd met shuttlebussen. Aan het einde van de avond presenteerden we ons idee aan een professionele jury. Het ging echter niet allemaal vlot en er waren ook uitdagingen. De grootste daarvan was de tijdsdruk. Acht uur lijkt veel, maar gaat heel snel voorbij als er zoveel dingen gedaan moeten worden op zo een korte tijd. We hadden ook moeite om ons idee realistisch te houden. Eerst dachten we te groot, maar dankzij de vragen en aanbevelingen van de coaches konden we onze oplossing verbeteren naar iets haalbaars. Ook was het niet altijd gemakkelijk om alle ideeën binnen het team te overwegen, maar door actief te luisteren naar iedereen en goed na te denken over de ideeën, lukte het wel en kwam er structuur in onze oplossing. Al bij al was het een leerrijke en leuke ervaring. 
                De combinatie van teamwork, creatieve vrijheid, begeleiding van coaches, het pitchen voor een jury en vooral de toren bouwen met spaghetti en marshmallows, maakte het een fijne avond. Ook al behaalden we geen podiumplaats, toch ben ik trots op wat we bereikt hadden in een korte tijd. Ik heb hier natuurlijk ook heel wat uit geleerd, vooral om onder tijdsdruk efficiënt te werken en sneller keuzes te maken. Ook heb ik geleerd hoe belangrijk het is om ideeën met andere personen te bespreken en te verbeteren, en om ze kritisch te bekijken vanuit verschillende perspectieven. Er waren zowel sterke als zwakke punten van mezelf die me opvielen tijdens de hackaton. Met sterktes beginnend vond ik dat ik rustig bleef onder tijdsdruk, oplossingsgericht meedacht, en het team goed hielp doorheen heel het proces door ideeën goed te bespreken. Mijn zwaktes waren dat ik merkte dat ik soms te lang bleef hangen in details van de ideeën, en dat ik niet de volle acht uur mijn concentratie er volledig bij kon houden. Aan deze twee minpunten wil ik graag nog werken. De hackathon sluit sterk aan bij competenties van mijn opleiding zoals probleemoplossend denken, samenwerken in team, kritisch reflecteren en presenteren. Dit zijn allemaal vaardigheden die ook in mijn opleiding centraal staan. Bovendien werd er gewerkt rond een maatschappelijk probleem, wat aansluit bij praktijkgerichte deel binnen mijn opleiding. In deze activiteit was er zowel theorie als praktijk. Het was kort, maar goed communiceren en nadenken waren zeer belangrijk, en het gaf me de kans om deze twee vaardigheden goed aan te scherpen. Het is een mooi voorbeeld van mijn groei op het vlak van samenwerken, creatief denken en presenteren.
                </p>
        </article>
    </main>
</body>
</html>