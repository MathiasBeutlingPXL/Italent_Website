<!DOCTYPE html>
<html lang="nl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Assertiviteitstraining - iTalent Portfolio</title>
    <link rel="stylesheet" href="../css/styles.css">
</head>
<body>
    <header>
        <nav>
            <a href="../index.html">Home</a>
            <a href="seminars.html">Seminars</a>
            <a href="personal-development.html" class="active">Persoonlijke Ontwikkeling</a>
            <a href="international.html">Internationalisering</a>
            <a href="innovatieroutes.html">Innovatieroutes</a>
            <a href="extras.html">Extra's</a>
            <a href="Reflectie.html">Reflectie</a>
        </nav>
    </header>
    <main>
        <article class="about-section">
            <h1>Assertiviteitstraining</h1>
            <p>Dit was een les om inzicht te krijgen in wat assertiviteit precies inhoudt en wat non-verbale communicatie is. Ook werd hierop geoefend zodat we het in de praktijk kunnen gebruiken. Tot slot hebben we ook leren communiceren via ik-mededelingen. Ik heb deze training gekozen omdat ik als doel had mijn mening duidelijker te leren verwoorden in professionele situaties, en om minder te zwijgen tijdens deze situaties. De workshop werd in een kleine groep gevolgd, en oefeningen werden per twee of vier gehouden. Iedereen wisselde af tussen spreker, gesprekspartner en observator.</p>
            <p>De assertiviteitstraining op de PXL in Hasselt was een les waarin we leerden om sterker en duidelijker te communiceren, met respect voor jezelf en voor anderen. De training is opgebouwd uit vijf sessies met elk een ander onderwerp van assertiviteit, en ik volgde de tweede sessie waarbij verbale communicatie en aanvullende contactvaardigheden centraal stonden. De les begon met een herhaling van wat assertiviteit is uit de eerste sessie. <div class="activity-image">
                <img src="../images/assert.png" alt="FH OÖ Campus Hagenberg" loading="lazy">
            </div>Op dia vijf stond deze definitie: 
                Hierdoor begreep ik dat assertiviteit niets te maken heeft met dominant te zijn, maar net met het opkomen voor wat je zelf wil, op een manier dat het anderen niet aanvalt. Dit werd verder verduidelijkt op dia zes door de drie stijlen van gedrag: subassertief, agressief en assertief. Subassertief gedrag legt de focus op de ander, agressief gedrag legt de nadruk op eigenbelang en assertief gedrag daarentegen gaat uit van gelijkwaardigheid. Ik merkte dat ik me in sociale situaties soms subassertief gedraag, bijvoorbeeld door niets te zeggen als iemand iets zegt wat ik niet begrijp. <div class="activity-image">
                    <img src="../images/vragen.png" alt="FH OÖ Campus Hagenberg" loading="lazy">
                </div>Daarna werd verbale communicatie uitgelegd. Dia 13 toonde het grote verschil tussen gesloten en open vragen. Gesloten vragen waar enkel ja of nee op geantwoord kan worden geven weinig ruimte voor uitdieping, terwijl open vragen gesprek aanmoedigen en je interesse laten zien. Hierna oefenden we in groepjes van twee om een gesprek te starten met twee gesloten vragen, gevolgd door open vragen. Het was een beetje wennen, maar je zag wel dat het gesprek veel beter verliep met de open vragen. We geraakten al snel in een volledig gesprek en de leerkracht moest ertussen komen om verder met de les te gaan. In het tweede deel van de sessie werkten we aan andere nuttige manieren om een gesprek vlotter te laten verlopen zoals stiltes gebruiken, van onderwerp veranderen en gesprekken afronden. Wat mij bijbleef is dat stiltes niet altijd negatief zijn. De leerkracht zei dat velen zich ongemakkelijk voelen bij stiltes en die onmiddellijk willen opvullen. Maar door stiltes geef je jezelf en de ander de kans om echt na te denken tijdens een gesprek. Als de stilte echter alleen van de andere kant komt kan dit ook betekenen dat die persoon gewoon niet wil praten. Het was ook interessant om te zien hoe veel mensen met communicatieproblemen te maken hebben, maar het meest waardevolle onderdeel voor mij waren de ik-mededelingen. In plaats van te zeggen “Jij luistert nooit naar mij”, leerden we objectief te zeggen in een ik-mededeling wat je zelf wil.  Door deze vorm van communicatie neem je verantwoordelijkheid voor je gevoel, zonder de ander aan te vallen. Bij het discussiëren met andere personen merk ik dat ik vooral het eerste doe. Ik heb hier veel uit geleerd en probeer de ik-mededeling steeds meer en meer te gebruiken.  De workshop eindigde met een huiswerkopdracht. We kregen de opdracht om bewust een gesprek aan te gaan met iemand waar we normaal niet snel mee zouden praten, en daarin gebruik te maken van wat we geleerd hadden. Ik vond dit een goede uitdaging, en heb dit toegepast toen ik ging solliciteren voor een studentenjob.
                </p>
            <p>Tijdens deze tweede sessie van de assertiviteitstraining werkten we dus rond verbale communicatie en contactvaardigheden. We oefenden met het stellen van open vragen, door gesprekken te voeren en het geven van ik-mededelingen. Een uitdaging voor mij was een goed gesprek voeren met minder bekende klasgenoten. Maar door rustig een gesprek op te bouwen en door de studenten meer en meer te leren kennen, was dit op het einde geen probleem meer. Zelf vond ik vond de workshop zeer waardevol. Door eerst theorie uit te leggen en daarna direct een oefening te maken werd alles snel veel duidelijker. Ook heb ik dingen geleerd die ik kan gebruiken in het dagdagelijkse leven en leerde ik technieken die gesprekken aangaan veel gemakkelijker maken. Er was ook een fijne sfeer wat het leren aangenamer maakte. Nog iets wat ik heb geleerd is dat assertiviteit niet gaat over dominant zijn, maar wel over duidelijk communiceren met respect voor een ander. Ik besefte ook beter hoe ik gesprekken kan sturen en hoe belangrijk dat open vragen zijn. Mijn sterktes waren dat ik goed luister naar anderen en eerlijk feedback durf te geven. Mijn zwaktes zijn dat ik het vaak vervelend of onaangenaam vind om gesprekken aan te gaan met volledig onbekende personen. Dit gevoel wil ik graag kwijt en ik wil leren met iedereen een babbel aan te gaan. De communicatievaardigheden die we leerden zijn zeer toepasbaar in mijn opleiding. Bij groepswerken, presentaties, stagegesprekken en zelfs bij het beschrijven van je eigen visie voor bijvoorbeeld projecten. Assertiviteit is een belangrijke soft skill in elke professionele context. Deze workshop mij goed heeft geholpen om zelfzekerder te communiceren. Er is mij veel van bijgebleven en er zijn zelfs technieken die ik momenteel nog gebruik om gesprekken beter te doen verlopen.</p>
        </article>
    </main>
</body>
</html>